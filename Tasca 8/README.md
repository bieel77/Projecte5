# Introducció

Un dels àmbits més crítics de l’administració de sistemes és la seguretat davant el *malware*. En un entorn professional, qualsevol tècnic o tècnica d’informàtica ha de ser capaç d’identificar riscos, aplicar mesures de protecció i entendre com actuen les principals amenaces que poden comprometre un sistema.

Per tant, amb l’objectiu de millorar les vostres competències en aquest tema, decidiu fer una formació específica sobre seguretat informàtica; d’aquesta manera, podreu afegir a la vostra carta de serveis, assessoria de seguretat a les empreses. La primera part de la formació es centra específicament en la problemàtica del *malware* i de l’impacte que té sobre les organitzacions.

# Contingut de la formació

Treballareu amb diferents mecanismes de defensa disponibles en Windows —com antivirus, eines d’anàlisi, proteccions integrades del sistema i estratègies de configuració segura— per comprendre com funcionen i fins a quin punt són efectius. A més, observareu l’impacte real que poden tenir determinats programes maliciosos en un entorn controlat, sempre amb l’objectiu d’aprendre a prevenir, detectar i respondre a incidents.

Aquesta activitat combina coneixement teòric, pràctica guiada i anàlisi crítica, i us ajudarà a desenvolupar criteri professional a l’hora de protegir equips i xarxes en situacions reals. És una oportunitat per entendre no només “què” fa el *malware*, sinó sobretot “com” i “per què”, i quines decisions tècniques podeu prendre per minimitzar riscos en un entorn corporatiu.

# Materials i links de suport

- **0226.RA3.AA1 Seguretat Activa** (Moodle Seguretat Informàtica)

